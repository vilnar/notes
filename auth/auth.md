# Auth

**Ідентифікація** – це процедура розпізнавання суб'єкта. Цього можна досягти за допомогою ідентифікатора користувача (наприклад, логін), ідентифікатора процесу тощо. Дуже важливо, щоб заявлені облікові дані були унікальними, щоб можна було розрізняти різні суб’єкти в системі. Тобто у системі не може бути зареєстровано два однакових ідентифікатора, два одинакових номери телефону, дві однакові електронні пошти і так далі. Наприклад, при спробі зареєструватись, користувач вводить свої дані в поле логіну, а система підсвічує поле з повідомленням «Такий користувач вже зареєстрований у системі». Це приклад ідентифікації. 

Після того, як суб’єкт ідентифікує себе, його потрібно **аутентифікувати**, тобто суб’єкт має довести, що він той, ким себе видає. Цей доказ ідентичності досягається шляхом надання облікових даних механізму контролю доступу. Далі перевіряється дійсність наданих облікових даних перед тим, як затвердити запит на аутентифікацію. Іншими словами, аутентифікація визначає, що суб’єкт як володіє, так і контролює надані облікові дані (аутентифікатори). Деякими прикладами облікових даних, які можна використовувати для підтвердження особи, є паролі, PIN-коди, цифрові підписи, біометричні дані тощо.

Після **аутентифікації** система дізнається, хто є суб’єктом, який хоче отримати доступ до об’єкта.

Далі **авторизація** визначає рівень доступу суб’єкта до об’єкта. Іншими словами, авторизація перевіряє наявність прав для взаємодії з об'єктом.
